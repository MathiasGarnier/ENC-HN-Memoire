l’emperere d’ire tressue 
qant la parole a entandue 
Et last que Jehans a dit
Jehan dist il tant de respit 
as que tes sires iert troves
qui malveisemant s’est proves 
vers moi qui mout l’avoie chier
ne ne li pansoie trichier
et em prison seras tenus
se tu ses qu’il est devenus
di le moi tost je le comant
jehanz respondre et je comant 
feroie si grant felenie
por treire fors del cors la vie
certes ne vos anseigneroie 
mon seignor se je le savoie
ja soit i ce se dex me gart
que je sa ce a dire quel part 
il sont aler ne plus que vos
mais de cel cose estes jalos
ne ci em pas tant votre coros
et bien ne die devant tos
comant vos estes deceüs 
et si ne serai ja creüs 
par un boivre que vos beüstes 
engignies et deceüz fustes 
la nuit ques noces feïstes
conques puis que a ne dormistes
et en sonjant ne vos avint
nos de lis de lui ne vos vint
mais la nuit songier vos faisoit 
et li songe tant vos pleisoit 
con s’en veillant vos avenist
et s’antre ses bras vos tenist
autres biens ne vos an venoit
se coers a cligès se tenoit 
tant que por li morte se fist
si me crut tant qu’il le me dist
et si la mist en ma maison
dont il est sire par raison
ne vos an deves a moi prendre
l’en me deüst ardoir ou pendre 
se je mon seignor encusasse
et sa voloir refusasse
qant l’emperere ot ramentoivre
la puison qui li plot a boivre
par que thesala le deçut
lors primes sot et aparçut
c’onques de sa feme n’avoit
eü joie bien le savoit
se le ne li avint par songe
mais ce foit joie de manconge
et dit que s’il ne prent vengance
de la honte et de la vintence
que li traïtes li a faite
qui sa feme li a fortraite
jamais n’avra joie an sa vie
or tost dist il jusqu’a Pavie
et de ca jusqu’an Alemaigne
castiax ne vile n’i remaigne 
ne cité ou il ne soit quis
qui ans deux les mes ara pris
plus l’avrai que nul autre chier
or del bien querre et del cerquier
et sus et jus et pres et loing
lors s’en moevent a grant besoing
s’ont au querre tot le jor mis
mais li ot de tex amis 
qui aucois se il le trovoient
a sauveté le conduiroient 
qu’il le ramenaissent ariere
trestote la quinsainne entiere 
les ont cacies a quelque paine
mais thesala qui les en maine
les conduist si seürement 
par art et par enchantement 
qu’il n’ont crieme ne peor 
de tot l’esforz l’empereor.
n’en vile n’en cité ne gisent
s’ont quanque volent et devisent
ensi et mialz si con il soelent
car thesala quanque il voelent 
lor aporte quiert et porcace
Ne nus ne les sint mais ne cace
en tot se sont mis el retor
mais cligès n’est mie a sejor
al roi artus son oncle en va
tant le quist qu’il le trova
s’a fait a lui plainte et clamor 
de son oncle l’empereor
qui por son deseritemant 
avoit prise desleaumant 
feme que prandre ne devoit
an son pere plevi avoit 
que ja n’avroit feme en sa vie
et li rois dit que a navie 
devant costantinoble ira 
et de chevaliers emplira
mil nes et de sergans trois mile
tex que citiax ne bors ne vile