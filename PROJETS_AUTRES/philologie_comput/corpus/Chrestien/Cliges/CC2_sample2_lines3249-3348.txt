por ce que trop en i a pou
et y ne cose vos relou
que ja ne sace dont il vint
tant que par aventure avint 
que la despende le trovastes
et por ce qui les esprovastes 
et sentistes au vent de l’air 
des rices espices le flair
et por ce que cler le veïstes
le vin an sa cope meïstes
s’il par avanture l’enquiert
bien sacies qu’atant pais en iert
mais por cose que aie dite
ni aies ja male sospite
an li boires est bons et sains 
et de bones espices plains
et puet cel estre en altre tans 
vos fera lié si con je pans
qant cil ot que bienz l’en vendra
la poison prant si s’an renda
qu’el ne set qu’il i ait nul mal 
e yne cope de cristal
l’a devant l’empereor mise
l’emperere a la cope prise
qui en son nevou se croit
de la poison un grant trait boit
et maintenant la force sent 
qui del cief el cors li descent 
et del cors li remonte el cief 
tot le cerche de cief an cief
si le cerche sans rien grever
et quant vint as napes oller
S’ot l’empereres tant beü 
del boivre qui li ot pleü
an jamais nui sera de livres
mais tos iers ert en dormant je vies
et des fera tant traveillier 
qu’an dormant le cera veillier
or est l’empereres gabes
mout de evesques et abes
aller saignier et beneïr
quant ore li d’aler dormir
la nuit avoec sa fame jut 
l’empereres si com il dut
si com il dut or ai manti
qu’il ne la beisa ne senti
mais an un lit jurent ensanble
la pucele de plus mes tranble
et for mout se dote et esmaie 
que la poisons ne soit veraie
mais ele l’a si enchanté
que ja n’en ara volenté 
de li ne d’altre s’il ne dort
mais lors en avra tel deport 
con l’an puet en soniant avoir
et si tendra le songe a voir
nou porquant cele le resoingne
premieremant de lui s’esloigne
ne cil aprochier ne la poet 
en maintenant dormir l’estuet
et dort et songe et veillier quide
en grant poinne et en grant estuide 
est de fenice losangier
pucele li maine dongier
et se desfent come pucele
et cil mout la prie et apele
mout dolcemant sa doce amie
tenir la quide n’en tiens mie
mais il ert devoiant aaise
noiant ambrace et tient baise
a noient tence a noient luite
mout fu bien la puisons confite 
qui si le travaille et demainne
de noiant est a si grant paine
que por voir quide et si s’an prise
qu’il ait la forteresce prise
tous ensi mout le quide et croit
et ensi se laisse recroit
a une foiz vos ait tot dit
c’onques n’en ot altre delit
ensi l’estora demener 
tos jors mais s’il l’en puet mener
mais ancors qu’a salveté la teigne
criem que anconbriers ne li veigne
car qant il s’en retornera
li dus pas ne sejornera 
qui el avoir alte donee
il avoir fort grant amenee
si ot bien les marches garnies
et lor sont savoir les espies 
que lor font savoir chascun 
jor lot covine et tot l’ator
et conbien il sejorneront 
et a qu’il pint il s’environt
par quel leus et par quel trespas
l’empereres ne tarda pas 
après ses noces longuement
de cologne part liemant
et l’empereres d’alemagne
le conduist a rice conpagne