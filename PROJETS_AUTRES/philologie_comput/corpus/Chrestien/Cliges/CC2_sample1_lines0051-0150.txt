a li autres en nessance ne leu pleüst
peüst chevaliers devenir 
et tot l’empire maintenir
li premiers ot non alixandres
alis fu apeles li mandres
alixandres ot non li pere 
et tantalis ot non li mere
de l’empereris tantalis
de l’empereor et d’alis 
la parole a tant lesseron
d’alixandre vos conteron
qui tant fu corajos et fiers 
que il ne digna chevaliers
devenir an sa region
oï ot faire mension 
del roi artus qui lors reignoit 
et des barons que il tenoit 
en sa conpagnie tos jorz
par qu’estoit dotee sa corz 
et renomee par le monde
comant que la fins responde 
et grant il le en aveingne
n’est rien nule qui le vereingne
an il nesceans an bretagne
mais ainz convient que congié pragne
a son pere que il s’en aille
en Bretaigne n’en Cornuaille
por congié prendre et demander
va a l’ampereor parler
alixandres li biax li prous
ja li dira ques est ses vous
et que il veux faire et emprendre
biax pere por honor aprendre 
et por conquerre pris et los
un don fait il querre vos os
que je vuil que vos me doignies
ne que ja ne le me porlognies
se otroier le me deves
de ce ne cuide estre greves
l’emperere ne por ne bien
l’onor son fil sor tote rien 
et est va m’en et conovier
mout quideroit bien esploiter
quideroit voir et si feroit il
s’il acroissoit l’onor son fil
biax filz fait il vos otroi je
vostre plaisir et dites moi 
que voles vos que je vos dogne
or a bien faite sa besogne
li vasles et mout en est lies
qant li dons li fu otroies
qu’il tant desirroit a avoir
sire fait il voles savoir
que vos m’aves acreanté
je vuil avoir a grant plenté 
de vostre or et de vostre argent
et conpaignons de vostre gent 
tex con je les voldrai eslire
et au issir voel de vostre empire
s’irai presenter mon servise 
au roi qui Bretagne justise
por ce que chevalier me face
ja n’avrai armee la face
ne hiaume el cief je vos plevis
a nul jor que je soie vis
tant que li rois Artus me cangne 
espee se feire le dangne
car d’autre ne vuil d’armes prendre
l’empereres sanz plus atendre
li dit biax fils por Deu ne dites
cist païs est vostres quites
et Costantinoble la rice
ne me deves tenir a cice
quant vos fiers vos over
et grece vos ferai doner
et chevaliers seret demain
tote Grece iert en vostre main
et de noz barons recevres
si con recoivre les deves
les sairemens et les homages
qui ce refuses n’est pas sages
li vasles entent la promesse 
que l’endenain après la messe
le vialt ses peres adober
et dit qu’il iert malvais ou bien 
en autre païs que el soen
se vos voles faire mon boen 
de ce dont i ou ai requis
d’or me dones et vair et gris 
et bons cevax et dras de soie
car einçois que je chevaliers soie
vondrai servir le roi Artu
n’ai pas ancor si grant vertu
que or peusse armes porter
nus ne me poroit enoites
par parol en e par losange
que ne’n m’aille en terre estrange 
veoir le roi et ses barons
de cui il est si grans renons
de cortoisie et de largece