lors ses lessent tuit abrivey
de maintalant soit eniey
vers celi que on ques nes vit
ne mal ne lor a fait ne dit
tant chacent quil le choisirent
au chief de la forest le virent
ainz qu’il per fust enforestez 
lors n’en est un sous arestez
par contencon ses lessent tuit
enide ot la noise et le bruit 
de lor armes, de lor chevax
lors que ele les vit venir
de parler ne se pot tenir
ahi fait ele hay hay
con vos a cist cuens anuay
qui por vos amenne tel ost
sire, car chevauchiez plus tost 
tant qu’an cele forest soions
espoir tost eschaperions 
que cist sont encor mout arriere
se vos alez an tel meniere 
ne poez de mort eschaper
or n’estes mie per a per
erec respont pou me prisiez
ma parole mout despisiez
je ne vos sai tant bel prier 
que je vos puisse chastier
mais se dex ait de moi merci 
tant queschaper puisse de ci
ceste vos iert mout chier vendue
se corages ne me remue
atant se retorne maintenant
et voit le seneschal venant 
sor un cheval fort et isnel
devant toz li fait un cenbel 
le trait de quattre arbalestees
davoit pas ses armes portees
que mout bien sen iert acesmez
erec a ces de la esmez 
et voit que bien en i a cent
cellui qui si le va chacant 
pense qu’arester li estuet
li uns contre l’autre s’esmuet
et fierent par mi les escuz 
delor blans fers tranchanz aguz
erec son roit espie d’acier
li fait visque ou prez glacier
que li escuz ne li haubers 
ne li valut un cendal pers
atant ez vos poignant le conte
si com l’estoire nos reconte
qui estoit chevaliers mout buens
mais de ce fist que fox li cuens 
que not que l’escu et la lance
en sa peres ce ot tel fiance
qu’armer ne se volt autrement
de ce fist trop grant hardement 
que devant trestotes ses genz
s’eclessa plus de dix arpanz
quant cil le vit lois de rote
a lui guenchist cil nou redote
si s’entrevienent fierement
li cuens le fiert premierement
par tel vertu devant le piz
que les estries eust guerpiz
se bien effichiez ne se fust
de l’escu fait croissir le fust 
de d’autre part an saut li fers
mais mout fu riches li haubers
qui de si mort le garanti
conques maille n’en desmunti
li cuens fu forz sa lance froisse
erec le fiert per tel angoisse 
sor l’escu qui fu tainz en jaune
que de la lance plus d’une aune
parmi le vuit bu li enbat
pasme jus dou destrier l’abat
atant guenchi si s’en retorne
en la place plus ne sejorne
parmi la forest a droiture
s’en va poignant grant aleure
ez vos erec enforeste
et li autre sont areste
sor ceus qui enmi le chanp iurent
mout effichent forment et iurent 
que il le chaceront encois
a esperon deux iors ou trois
quil ne le praignent et ocient
li cuens entent ce qu’il dient
qui mout fu ou vuit bu bleciez
un petit s’est amont dreciez 
et les tauz tant con il pot oevre
avoit encomancie a faire
ses chevaliers fait il a toz vos di
qu’il n’i ait un seul si hardi
fort ne feible ne haut ne bas
qui ost aler avant un pas
retornez tuit isnelement
esploitie ai vileinnement 
de ma vilenie me poise