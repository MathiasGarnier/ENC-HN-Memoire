li vilains dit en son respit 
que tel chose a l’en en despit 
qui mout vaut mialz que l’en ne cuide
por ce fait bien qui son estuide 
atorne a bien quel qui quil l’ait
car qui son estuide antrelait
tost i puet tel chose taisir 
qui mout venroit puis a pleisir 
que raisons est que tote voies
por ce dist crestiens de troies 
doit chascuns panser et entendre 
a bien dire et a bien aprendre
et trait un conte d’aventure 
une mout bele coniunture 
par qu’em puet puer et savoir 
que cil ne fait mie savoir 
qui s’ascience nabandone 
tant con dex la grasce l’en done
d’erec le fil lac est li contes
que devant rois et devant contes 
depecier et deron pre suelent 
cil qui de conter vivre vuelent
des or comancerai l’estoire 
qui toz iors mais iert en memoire 
tant con durra crestientez 
de ce s’est crestiens vantez
au ior de pasque au tens novel 
a caradigant son chastel
ot li rois artus cort tenue 
one si vele nefu veve 
que mout i ot beax chevaliers 
hardiz et corageus et fiers 
et riches dames et puceles 
filles de rois gentes et beles 
mes aincois que la corz fausist 
li rois a ses chevaliers dist 
qu’il voloit le blanc cerf chacier 
por la costume ressaucier 
monseignor gauvain ne plot mie 
quant il ot la parole oïe 
sire fet il de ceste chace 
n’avroiz vos ia ne gré ne grace 
nos savommes bien tuit pieca 
quel costume li blans cers a 
qui le blanc cerf ocirre puet 
par raison baisier li estuet 
des puceles de vostre cort 
la plus bele a que quil tort 
maus en porivit avenir mout granz 
encor a il ceanz v c
damoiseles de hauz pages 
filles de rois gentes et sages 
et n’i a nule n’ait ami
chevalier vaillant et hardi
que chascuns desraisnier voldroit
ou fust a tort ou fust a droit 
que cele qui lui atalante 
est la plus bele et la plus gente 
li rois respont ce sai te bien
mais por ce nen lairai te rien
car ne doit puis estre contredite
parole puis que rois a dite 
le matinet per grant deduit 
irons chacier le blanc cerf tuit 
en la forest aventureuse 
ceste chace est mout mervelleuse
ensi est la chose atornee 
a l’andemain a laiornee
li rois se lieve et si satorne
a lendemain lorz quil ajorne
et por aler an la forest 
d’une corte cote se vest
les chevaliers fait esvellier
les chaceors aparellier
la sont tuit monte si s’enuont
lor ars et lor seetes ont
apres aus monte la royne
ensanble o li une meschine 
pucele estoit fille de roi
et sist sor un blanc palefroi
apres les siut a esperon 
uns chevaliers erec ot non 
de la tauble reonde estoit
mout grant los en la cort avoit
de tant com il i ot este
n’i ot chevalier plusame
et fu tant beax quan nule terre 
nestuet plus bel de li a querre
mout estoit beax et pur et genz 
se n’avoit pas vingt cinque anz
onques nus hom de son aage 
ne fu de greignor vasselage
que diroie de ses bontez
sor un cheval estoit montez
afublez dun mantel hermin
vient galopant per le chemin
s’ot cote d’un dyapre noble
qio tu faiz en constantenople
chauces ot dun paile avoit chaucies 
mout bien faites et bien taillies