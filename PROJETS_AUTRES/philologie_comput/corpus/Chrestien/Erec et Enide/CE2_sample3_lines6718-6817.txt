d’astronomie s’antremist
celi qui fait tante mervoille
qui as estoilles se consoille
t a la lune et au soleil
en autre lieu ne prent conseil 
de riens qui a faire li soit
cil la conseillent bien a droit
de quanque ele les requiert
tot quanques fu et quanques iert 
li sont certainnement savoir 
sans mentir et sans decevoir
ceste oevre estoit el drap portraite
de quoi la robe erec fu faite
a fil d’or ouvre et tissue
la penne qui i fu consue
fu d’une contrefaites bestes 
qui ont totes blanches les testes
et les cors noirs comme une meure
les dens ot toz vermaux deseure
les vantres noirs et la keue ynde
tos bestes naissent en ynde
sont babioletes a non
ne manguent ses piees non
espie et girofle nouvel
que diroie plus del mantel
mout fu riches et bons et biax
quattre pieres ot as taissiax
del une part deux crisolites
et de l’autre deux ametistes
qui furent assises en or
enide ne fu pas encor 
el palais venue a cele oure
quant li rois voit qu’ele demeure
gauvain comande tost aler 
li i la voint apeler
gauvains i keurt ne fu pas lens
o lui li rois caronalens
et li larges rois de savoie
guivrez li petis le convoie
apres va ydiers li fiex nuit
des autres barons i corut
tant por les deux dames conduire
bien peussent un ost destruire
car plus en i ot d’un millier
quanque pot d’enide ativier
se fu la roine penee
el palais l’en ont amenee
d’une part gauvains li cortois
et d’autre part li larges rois 
de savoie qui mout l’ot chiere
tot por erec qui ses niés iere
quant eles vinrent el palais
contre eles cort a grant eslais 
li rois artus par francise 
les erec a enide assise
car il li velt grant honor faire.
Maintenant comanda fors traire 
deux corones de son tresor
toutes ouvrees de fin or
lors qu’il l’ot comandé et dit
les courones sans nul respit 
li furent devant aportees
d’escharbocles enluminees
car vu en avoit en cascune
nule riens n’est clartes de lune 
a le clartes que tor li menues
des escharboncles penst vendre
por la clarté qu’il getoient
tot cil qui el palais estoient 
si tres durement s’esbahirent 
que grant piece des ieux ne virent
artus li rois s’en esbleui
et neporquant mout s’esjioi
quant li les vit cleres et beles
l’une fist prendre a deux puceles
et l’autre a doux barons tenir
puis comanda avant venir
les evesques et les prious 
et les abez religious 
por enoindre le novel roi 
selonc la crestiene loi
maintenant sont avant venu
tuit li prelat joule et chenu
car a la court avoit asses
venus evesques et abez
li evesques de nantes meïsmes
qui mout ert prodome et saintismes
fist le sacre del roi novel 
mout saintemant et bien et bel
et la corone el chief li mist
li rois Artus aporter fist
un ceptre qui mout fu loes
del ceptre la fachon oes
qui plus fu clers d’une verrine
tout d’une esmeraude enterine
et s’avoit bien plain poing de gros
plus verité dire vos os
qu’en tot le monde n’en maniere 
de poisson ne de beste fiere 
ne d’ome ne d’oisel volage