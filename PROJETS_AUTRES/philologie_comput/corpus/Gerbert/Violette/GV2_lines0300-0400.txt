Chascuns requiert la plegeüre
Le roi et il les a plegiés
A tant fu donés li congiés
A Lisïart qui s'en torna
A l'ostel vint si s'atorna
Et oéz dou mal traitour
Con pelerin feit son atour
Ansi com alast a San-Gile
Meléz s'est de malvaise guile
Aviec lui .vi. chevaliers maine
Aincois que passast la semaine
Vint a Nevers li desleiaus
Et ma damoisele Oriaüt
Estoit haut en la tort monteie
A la fenestre ert acoutee
Si a entendu des oissiaus
Les plans sanz douz et des sons biaus
Lors li sovint de son ami
Dont sospire et plaint et gemi
Apres quant ele a sospiré
L'a un pou amours aspirés
A chanter si com jel devin
Un ver d'un bon son poitevin.
Dont Amors l'a fait esbaudir
En i qual tans que never dausir 
Bois et pras vergiers et flors espanausir
Et voi bien que j'ois enance sans faillir
Plus que cors n'en puet pensar ne bouce dir 
Et sui jausie d'un riceau
Qui plus me place a ma partie
Quant chanté ot la damoisele
Sa main a mise a sa maisele
Lisïarz a la voiz oïe
Son chief drece si la veüe
A la fenestre ou ele sist
Maintenant .i. escuier prist
Puis li a dit tu en iras
A cel chastel et si diras
Au chastelain signor Herbert
q ua huimais leanz me herbert
Li valez l'oist plus ni'atarge
Quar ne portoit escu ne targe
Tant erra qu'a la porte vint
Et de ce molt bien li avint
Qu'il a trové le chastelain
C'on ne tenoit mie a vilain
Cortoisemant le salua
De par son seignor li rova
L'ostel Quan chastelains l'oït
Por .cc. livres a son lot
Ne fust il pas si liéz ce cuit
Vassal feit a trop recuit
Me tient vo sires qui ce mande
Mes quanque lui plaira commende
Quar mes sires et ma damoisele
Qui tant par est cortoise et bele
Saige et bien feite et avenanz
Ne sont lie fors de sorvenanz
Que qu'il parolent vint li cuens
Qui mout maine petit des siens
Devant la sale descendirent
Cil de leanz grant joie firent
Orïauz qui tant estoit belle
L'entendue la novele
De la cort maintenant avale
Aprés est entré en la sale
Ensemble o li fu sa maistrece
Qui mout fu fausse et tricheresse
Oriaüt le conte bien vaigne
Et vous bone aventure avaigne
Ce dist li cuens lors sont assis
Mes Lisïarz fu touz pensis
Un pou prés d'Oriaüt se trait
Prendre la cuide par atrait
Si li a dit Dame merci
Tant ai de vous ailleurs que ci
Oï parler de vo vaillance
De vo biante deu o semblance
Que prisant aloit touz li mons
Tant m'a mes cuers dit et semons
Qu'a force m'a ci feit venir
Coment qu'il m'en doie avenir
Ne lairai que tout ne vous die
Et ne vous cont ma maladie
C'amors me feit soffrir et traire
Mes je ne poroie retraire
Le maux que trai por vous et tir
Qui la face me font matir
Et le cuer el ventre m'estraint
Si m'a li maux d'amors ataint
Puis que j'oï de vous parler
Ne poi je celle part aler
Que vous ne me fussiéz devant
Et sachiéz que trop decevant
Tien vo non et nostre biauté
Quar si m'a enpaint et bouté
Amors de son d'art enz el cuer
Or vous pro merci et requier
Se nel tenéz mie a faintié
